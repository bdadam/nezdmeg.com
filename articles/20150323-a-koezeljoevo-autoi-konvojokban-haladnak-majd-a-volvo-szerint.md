---
title: A közeljövő autói konvojokban haladnak majd a Volvo szerint
date: 2015-03-23 12:35
slug: a-koezeljoevo-autoi-konvojokban-haladnak-majd-a-volvo-szerint-201503236o
teaser: A Volvo mexikói leányvállalata készített egy videot arról, hogyen képzelik a közeljövő félig autonóm autóit.
---

https://www.youtube.com/watch?v=ydvYvNzl16s

A video szerint teherautók mögé sorakoznának fel a személyautók - mint a Forma 1-ben a safety car mögött. Ezek után a vezető egy konvojba kapcsolódási kérelmet küld a teherautó vezetőjének. Amint a teherautósofőr ezt elfogadja, a személyautó vezetőjének nincs is más dolga, mint pihenni, a családjával törődni vagy épp felkészülni a megérkezéskor esedékes teendőkre.

## Hogy miért is hatékony ez?

A konvojban haladó autók fogyasztása drasztikusan lecsökkenne. Tulajdonképpen az elöl haladó teherautó felfogná a légellenállás nagyrészét, a mögötte lévők tulajdonképpen szélárnyékban autózhatnak. Másrészt az alacsonyabb de egyenletes sebesség is jótékony hatással van a motor fogyasztására.

Emellett nem utolsó szempont, hogy az utazási kockázat is jelentősen csökken, hiszen nem igényel akkora koncentrációt a személyautók vezetőitől.

## Kommunikáció

Az autók vezetéknélküli technológiákkal kommunikálnak egymással - hasonlóan, mint a wi-fi. Csak az a kérdéses, lesz-e olyan szabványosított szoftver, amely autótípustól függetlenül képes lesz a konvojban közlekedésre. A video szerint igen, hiszen a bemutatott konvojban minden autó más márkájú. Vagyis a Vovo nem zárna ki senkit a lehetőségből.
