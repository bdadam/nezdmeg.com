---
title: A macskák szinte minden zuhanást túlélnek
date: 2015-03-10 12:37
slug: a-macskak-szinte-minden-zuhanast-tulelnek-201503109v
teaser: A macskákról szinte mindenkinek az jut az eszébe, hogy mindenhová felmásznak, mindig talpra esnek és 9 életük van. Tényleg szinte képtelenek belehalni a zuhanásba.
---

Mi sem bizonyíthatná ezt jobban, mint ez a video, melyben egy cica egy háromemeletes ház tetejéről zuhan a földre. Amint földet ér már iszkol is el, mert egy másik macska üldözőbe veszi.

https://www.youtube.com/watch?v=Ykwi1y5ma5I

Hogy miért van ez? A macskák a jó légellenállásuk miatt nem gyorsulnak 97km/h-nál nagyobb sebességre. A lábukat megfelelően kinyújtva szinte egy ejtőernyőt formáznak. Az embernél ez a sebesség 197km/h. Mivel a cicák "mindig a talpukra érkeznek", a lábaik pedig erősek és rugalmasak, kimondottan jól tudják tompítani az esést.

Egy kutatás (statisztika) kimutatta, hogy a 10. emeletről lezuhanó macskák sokkal kisebb sérüléseket szereznek az esés következtében, mint azok melyek csak az 5. emeletről zuhannak ki. Az ok: a 10. emeltről több idejük van a megfelelő irányba fordulni (talp a föld felé) és a maradék időt relaxációra valamint a becsapódásra való felkészülésre tudják felhasználni.

A macskák - amennyiben nem emberi környezetben élnek - igyekeznek fákon élni. Így a természetben is elkerülhetetlen, hogy előbb-utóbb le ne zuhanjanak kisebb-nagyobb magasságokból. Tehát nem nagyon kell féltenünk őket.

További részletek a [BBC cikkében](http://www.bbc.com/news/magazine-17492802).
