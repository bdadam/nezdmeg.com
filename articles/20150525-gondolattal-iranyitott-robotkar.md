---
title: Gondolattal irányított robotkar
date: 2015-05-25 12:06
slug: gondolattal-iranyitott-robotkar-20150525eb
teaser: Mások segítsége nélkül inni egy sört? Van, akinek már ez is nagy öröm lenne. Egy amerikai teljesen mozgásképtelen férfi egy új agyi implantátum segítségével tud mozgatni egy robotkart, amely segít neki a mindennapi feladatok elvégzésében.
---

https://www.youtube.com/watch?v=zVMDHCnT-d4

Az újfajta implantátum olyan módon épül be az agyba, hogy a működtetéséhez szükséges idegsejtek egybe esnek azokkal a sejtekkel, melyek egyébként is a kívánt mozgás kiváltásáért lennének felelősek.

Ezáltal a betegek sokkal gyorsabban meg tudják tanulni a protézisek és az implantátum használatát, mint hagyományosabb eszközök esetén. A protézisek használata pedig sokkal természetesebbnek hat számukra, hiszen hasonlóan kell agyukat használniuk, mint mikor még működött vagy megvolt a hiányzó testrészük.
