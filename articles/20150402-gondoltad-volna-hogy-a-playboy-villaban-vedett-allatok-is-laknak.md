---
title: Gondoltad volna, hogy a Playboy-villában védett állatok is laknak?
date: 2015-04-02 12:31
slug: gondoltad-volna-hogy-a-playboy-villaban-vedett-allatok-is-laknak-20150402mm
teaser: Gondolkodtál már rajta, milyen lehet Hugh Hefner fiaként a Playboy-villában felnőni? Cooper Hefner, a nyuszis magazin tulajdonosának egyik fia, most mindent elmesél és megmutatja a házat.
---

https://www.youtube.com/watch?v=PIMEhby1lx8

A lap egyik leendő örököse elmeséli, milyen volt felnőni a szokványosnak egyáltalán nem nevezhető családi házban. Az ifjabb Hefnert és testvérét a szülők gondosan távol tartották a villa partyjaitól, orgiáitól. Szinte nem is tudtak semmit arról, milyen "ünnepségek" is folynak a házban. Csak kíváncsi kamaszként lett minden nyilvánvaló számukra, mikor meg-meglesték az estélyeket, ahová ők nem voltak hivatalosak.

Az a tény, hogy védett állatok is laknak a kertben, még a mindennel felszerelt játékszobánál vagy a barlangi medencénél is meglepőbb. Szinte egy egész miniállatkert kapott ott helyet. A gyerekek, mikor kicsik voltak, rendszeresen szerveztek osztálykirándulásokat is a villa kertjébe. Persze a szülők is mindig elkísérték a gyerekeket, hiszen ők is kíváncsiak voltak, még ha nem is az állatokra. A majmokat, egzotikus madarakat és más állatokat javarészt örökbe fogadják olyanoktól, akik nem tudnak mit csinálni velük.
